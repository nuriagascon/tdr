---
title: Sobre el Geoportal
layout: default
---

# Mapa del patrimoni cultural immoble de la Seu

## Presentació

Benvinguts i benvingudes al **Mapa del patrimoni cultural immoble de la Seu d'Urgell**.

Aquest visor web s'ha creat amb l'objectiu de facilitar l'accés de la ciutadania als diferents elements que conformen el patrimoni cultural de la nostra ciutat.

Aquí hi trobareu, a l'abast d'un clic, informació relativa a cadascun d'ells.

La base sobre la qual s'ha bastit aquest webmap és el **Catàleg de Béns Protegits** (CBP), elaborat per encàrrec de l'Ajuntament, l'any 2015, i aprovat pel Ple municipal l'any 2017.

Aquest document és l'instrument normatiu que estableix la Llei d'urbanisme de Catalunya, per tal de poder protegir el patrimoni més significatiu del nostre municipi, en el marc del Pla general d'ordenació urbana.

El CBP inclou un total de 115 elements, distribuïts segons la seva tipologia en: béns arquitectònics (amb 102 béns, dividits en tres classes: Monuments històrics, edificis i elements), i béns arqueològics i paleontològics (amb 13 béns, classificats en jaciments i espais de protecció arqueològica).

Els béns més rellevants es classifiquen també en alguna de les categories de protecció que estableix la *Llei 9/1993, de 30 de setembre, del patrimoni cultural català* (LPCC): Béns Culturals d'Interès Nacional (BCIN), i Béns Culturals d'Interès Local (BCIL).

La presència d'un element en el mapa no implica cap més protecció legal que aquella que s'especifica a l'apartat corresponent de la fitxa del bé, i la que se'n deriva de la seva inclusió en el CBP.

-   [Catàleg de Béns Protegits](https://www.laseu.cat/tramits-i-serveis/taulell-danuncis-oficials/fitxers-e-tauler/pla-especial-del-cataleg-de-patrimoni)
-   [Llei del Patrimoni Cultural Català](https://portaljuridic.gencat.cat/eli/es-ct/l/1993/09/30/9)
-   [Reglament de protecció del patrimoni arqueològic i paleontològic](https://portaljuridic.gencat.cat/eli/es-ct/d/2002/03/05/78)
---
layout: patrimoni-details
title: "EDIFICI PLURIFAMILIAR"
image: "Centre_Historic.jpg"
position: [ 1.459674899942919, 42.359267830334325 ]
---

Edifici plurifamiliar de planta baixa i quatre pisos que ocupa una parcel·la romboidal la qual 
genera una certa dificultat a l’hora de dissenyar l’edifici. El conjunt esta format per tres 
blocs o crugies que s’obren a un pati per la part interior i que per la part exterior tenen façana
amb els carrers Sant Ermengol, Josep Zulueta i Sant Joan Baptista de la Salle, i configuren un xamfrà entre
aquests dos últims carrers. Cada crugia presenta una coberta de pissarra de doble vessant.

Les façanes s'organitzen amb grans franges verticals on s’hi obren les finestres i els balcons. Aquestes 
franges tenen diferents característiques, algunes s’alternen amb colors llisos (granat, verd, groc), altres
amb maons i les franges que contenen els balcons queden retirades respecte la línea de la façana. Els balcons 
contenen una barana metàl·lica i uns finestrals amb la caixa de la persiana feta amb fusta, i les finestres són 
rectangulars. A la planta baixa hi ha un total de cinc portes d'accés, dos a la façana nord, una a l’est, una al xamfrà 
i l’altra al sud, la resta són locals i l'accés a un pàrquing subterrani. Aquest aparcament es possiblement el primera
de les seves característiques a la Seu d’Urgell. Al xamfra de l’edifici, a la part superior sobre de la coberta s’hi habia
projectat la construcció d’una torre heptagonal molt semblant a la de l’edifici de la caixa que també és seu, finalment 
no es va acabar executant.

Es tracta d’un projecte per construir 40 vivendes datat de l’any 1964 i emparat per la llei de vivendes de renda limitada.
Les promotores de l’obra van ser les germanes Carmen i Maria Maestre Pal, antigues conegudes de Josep Brugal ja que eren 
les filles de Javier Maestre, propietari de Cal Molines. L’edifici de grans dimensions es va construïr a una de les zones
més dinàmiques de l’eixample de la Seu a tocar de la caixa de pensions, projectada també per Josep Brugal i al mateix carrer
que l’escola de la Salle. Precisament el solar de l’edifici havia estat ocupat per l’antic edifici de la Salle que es va
traslladar a l’emplaçament actual cap a 1960. L’edifici te algunes semblançes importants amb l’edifici de la Caixa que havia
projectat tres anys anteriors. Per un costat combina materials amb voluntat estètica, i la torre que tenia previst construir
segons el projecte. La construcció de l’aparcament subterrani indica un canvi important en la forma de vida dels habitants de 
la Seu,que es la compra de vehicles particulars. Per aixo aquest edifici inclou un espai on poder-los aparcar. 

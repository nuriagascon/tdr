---
layout: patrimoni-details
title: "CAL MOLINES"
image: "0.jpg"
position: [ 1.459674899942919, 42.359267830334325 ]
---

Casa aïllada de planta baixa i un pis. Esta format per dues naus paral·leles de forma rectangular i llargàries desiguals,
unides per una nau central mes petita, també rectangular. Les dos naus paral·leles tenen coberta de quàdruple vessant, 
i el cos central de doble vessant, i deixant un espai per la terrassa al costat de ponent. La façana sud presenta un cos 
sortit de planta semicircular que és una galeria interior de la casa. 

A la part superior de la nau central hi ha una torre de secció quadrangular. La façana central esta formada pels tres 
cossos en que s’articula la casa, els laterals presenten una finestra a la planta baixa i una al primer pis simètricament, 
i al mig s’hi troba la porta d'accés a la casa i al primer pis una finestra situada simètricament amb les altres dos que es 
troben al primer pis. Totes les obertures estan emmarcades per motllures llises de granit. El contorn de la façana esta
emmarcada per motllures de perfil en forma de merlet.

Javier Maestre era fill d’una casa molt forta d’Andorra anomenada cal Molines amb moltes propietats. Era metge de professió,
com bona part de les famílies mes riques d’Andorra, també tenien algunes propietats a la Seu. Segons va explicar el fill de 
Josep Brugal, Javier Maestre tenia una casa al passeig de la Seu d’Urgell. Avançats els anys 40 va voler construir-se una casa
a la Seu més representativa de la seva riquesa i la seva influència. Li calia contractar un professional per a fer aquest projecte
i com que ni a la Seu ni a Andorra no hi havia arquitectes de formació va acabar contactant amb Josep Brugal a traves de coneixences
familiars. Va ser l’edifici pel qual Josep Brugal va començar a fer projectes a la Seu. Aquesta bona relació amb la família es clau
per fer projectes a la zona de la Seu i Andorra. Fins i tot Brugal s’hi allotjava sovint amb la família, a la casa que tenien al passeig.

Josep Brugal va dissenyar una casa aïllada rodejada de jardins a la zona de l’eixample de la seu, aleshores molt poc edificada. Es tracta
d’una casa de grans pretensions, amb una ornamentació basada en el ressalt de la línia arquitectònica amb motllures de granit tractades…
que ens vol recordar en certs aspectes a l’arquitectura tradicional sense l’ús d’elements figuratius. En aquest sentit es nota la influència
noucentista de Josep Brugal.

---
layout: patrimoni-details
title: "EDIFICI DE JOSEP NUÑEZ PALLEROLA"
image: ""
position: [ 373078.34,4690761.06 ]
---

Edifici plurifamiliar amb planta baixa, dos pisos i golfes. A la planta baixa hi havia un local amb una entrada rectangular que ocupava la major part de l’amplària de la façana, a la banda dreta del local hi havia una finestra rectangular i a l’esquerra la porta d’accés a l’edifici. La primera i la segona planta tenien la mateixa distribució en façana, el cos central dels dos pisos configurava una tribuna amb finestres de perfil semicircular, i amb una finestra a cada costat. I per últim, el plànol no projecta cap finestra a les golfes. El teulat era de pissarra. 

Josep Nuñez Pallerola era fill d’un funcionari de presons i d’una veïna de la seu de cal Ritasa. Va obrir la primera tintoreria de La Seu d’Urgell al carrer dels Estudis, més endavant després de la Guerra Civil la va traslladar a baix del carrer Major, on va adquirir un edifici sencer. Es va casar amb l’Aurora Gascón que era la segona d’onze germans que venien de la comarca del Matarranya. L’any 1951 projecta un nou edifici a l‘actual avinguda Pau Claris, oberta l’any 1936 com a principal accés a la Seu d’Urgell des de la carretera de Lleida. La construcció de la nova casa era conseqüència de que li anava bé el negoci, i va contractar a un arquitecte conegut perquè havia fet cal Molines. L’edifici presenta les característiques pròpies de l’arquitecte Brugal que ja hem vist a cal Molines i ca la Jardinera, però conte un nou element que es la tribuna que sobresurt de la façana. L’edifici es va vendre en un moment posterior a la mort d’Aurora Gascón l’any 1981 i es va enderrocar. Actualment hi ha un edifici més modern. 

Com a anècdota personal podria dir que Aurora Gascón era germana del meu avi.


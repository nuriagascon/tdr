---
layout: patrimoni-details
title: "EDIFICI DE JOSEP NUÑEZ PALLEROLA"
image: ""
position: [ 1.459674899942919, 42.359267830334325 ]
---

Edifici plurifamiliar de planta baixa, dos pisos i les golfes. A la planta baixa hi ha un local amb una entrada rectangular
que ocupa la major part de la planta baixa, a la banda dreta del local hi ha una finestra rectangular i a l’esquerra la 
porta d’accés a l’edifici. La primer i la segona planta son simètriques entre elles, el cos central dels dos pisos 
configura una tribuna amb finestres de perfil semicircular, i als costats contenen una finestra a cada costat dels dos 
pisos. I per últim el plànol no projecta cap finestra a les golfes. El teulat es de pissarra i al plànol mostra un color 
uniforme a la façana de l’edifici. 

Josep Nuñez Pallerola era fill d’un funcionari de presons i d’una veïna de la seu de cal Ritassa. Va obrir la primera
tintoreria de La Seu d’Urgell al carrer dels estudis, més endavant després de la guerra civil la va traslladar a baix 
del carrer Major, on va adquirir un edifici sencer. Es va casar amb l’Aurora Gascón que era la segona d’onze germans que
venien de la comarca del Matarranya. L’any 1951 projecta un nou edifici a l‘actual av. pau Claris, oberta l’any 1936 
com a principal accés a la Seu d’Urgell des de la carretera de Lleida. La construcció de la nova casa era conseqüència
de que li anava be el negoci, i va contractar a un arquitecte conegut perquè havia fet cal Molines. L’edifici presenta
les característiques pròpies de l’Arquitecte Brugal que ja hem vist a cal Molines i Ca la Jardinera, però conte un nou
element que es la tribuna que sobresurt de la façana. L’edifici es va vendre en un moment posterior a la mort d’Aurora Gascón
l’any 1981 i es va enderrocar. Actualment hi ha un edifici més modern.

Com a anècdota personal podria dir que Aurora Gascón era germana de l’avi de qui escriu aquest treball.

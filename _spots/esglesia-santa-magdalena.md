---
layout: patrimoni-details
title: "ESGLESIA SANTA MAGDALENA"
image: "DSC_0894.JPG"
position: [ 1.459674899942919, 42.359267830334325 ]
---

Esglesia d’un sol pis i capçada plana al nord. L’ambit prebisterial esta separat de la resta del temple
per un gran arc apuntat. El sostre interior es tot de fusta i te el perfil triangular de diedres. Als peus 
s’hi troba l’entrada a l’esglesia, on hi ha un cor d’obra en alt que s'obre a la nau a traves d’un gran arc 
apuntat. Sota aquest cor hi han tres estançes que dos d’elles queden just als costats de l’entrada a l’esglesia,
la central es el vestibul i a les laterals contenen una capella i les escales per accedir al cor. L’interior esta
revestit amb maons i te grans vidrieres allargades i culminades, amb ulls de bou hexagonals, unes i altres perfilades
amb plaques de marbre blanc i totes elles amb vitralls de colors. Les façanes exteriors son totes de maó i presenten
contraforts de formigó. La façana principal presenta una gran franja central amb una creu llatina d’obra, que es el
que més crida l’atenció de la façana. L’entrada a l'església té un pòrtic sostingut per parelles de pilars de maó,
al qual s’hi accedeix per una serie d'escales. La coberta es de planxes d’alumini en doble vessant.

El projecte de l’esglesia de Santa Magdalena va ser redactat per Josep Brugal l’any 1964 als afores de la Seu d’Urgell.
En aquells moments aquella zona s’estaba poblant rapidament sobretot per la creació de la urbanitzacio de les cases de
santa Magdalena (popularment conegudes com a cases barates). El nou barri quedava molt allunyat del centre de la Seu
i el Bisbat d’Urgell va considerar nessessari construir-hi una esglesia. Inicialment l’esglesia havia d’estar dedicada
a Sant Ermengol, patró del bisbat d’Urgell que havia tingut una altra esglesia dedicada al prat del Segre, la qual va 
ser destruida per un aiguat al segle XIX. Finalment una comissió de veins del barri de Santa Magdalena va presionar per 
dedicar l’Esglesia a aquesta santa, ja que coincidia amb el nom del barri i amb un antic hospital de leprosos que hi 
havia hagut en aquesta zona. L’esglesia va trigar molt a ser construida i no es va consagrar fins al 1971. Fins aleshores
els veins del barri anaven a missa al convent de la Punxa. 

L’esglesia de Santa Magdalena es el darrer projecte de Josep Brugal a la Seu d’Urgell i l’unica esglesia que va dissenyar
en aquesta ciutat malgrat ser un arquitecte reconegut tambe per la seva obra religiosa i haver estat contractat ja per 
aquesta finalitat pel bisbat d’Urgell. Novament construeix en una zona d’expansió urbana de la Seu d’Urgell, en un espai
nessecitat en aquells moments de una esglesia que oferis serveis religiosos als veins. 

El temple destaca per ser un temple de grans proporcions en relació als habitatges que tenia al seu entorn en els moments 
de projectar-se i l’ús sistematic del maó com a material constructiu que ja utilitzava desde el projecte de cal Fiter pero
amb petites proporcions. L’aspecte del temple es d’una modernitat poc habitual en els edificis religiosos de la Seu tot i
que ho combina amb alguns conceptes tradicionals de l’arquitectura religiosa com ara l’us de vitralls de colors, la creu de
la façana i la verticalitat del conjunt. 

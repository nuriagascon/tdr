---
layout: patrimoni-details
title: "GARATGE CAL MOLINES"
image: "DSC_0914.JPG"
position: [ 1.459115, 42.357753
 ]
---

Garatge de planta baixa i un pis. A la planta baixa s’hi troba la porta del garatge de forma rectangular coronada amb un arc rebaixat, i una porta d’accés al pis superior a la part esquerra, també rectangular. Al pis de sobre hi han quatre finestres, juntes, sobre la porta del garatge, i una separada que queda sobre la porta d’accés. Totes cinc tenen la mateixa forma rectangular. 

Totes les façanes presenten un parament amb peces de granit en disposició irregular i la coberta de pissarra i de doble vessant. Totes les obertures estan emmarcades, les de les finestres per motllures llises, i les de les portes per motllures de perfil en forma de merlets, al igual que el contorn de la façana. 
Tant les portes com les finestres son de color marró, que contrasta amb el gris del granit. 

El projecte del garatge era necessari per a una de les poques famílies que disposava de cotxe a la Seu d’Urgell. El projecte, que també contava amb la incorporació d’uns despatxos a primera planta, on el Dr. Maestre tenia un consultori privat,  es va edificar a tocar de cal Molines, i va un pas mes enllà en l’ús del granit a les obres, recobrint tota la façana amb aquest material. En aquest sentit, el projecte te molts punts de contacte amb un altre projecte que faria posteriorment a Andorra la Vella, la Clínica Vilanova que es considera un dels principals representants de l’anomenada arquitectura del granit. 

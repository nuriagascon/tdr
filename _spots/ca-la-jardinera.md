---
layout: patrimoni-details
title: "CA LA JARDINERA"
image: "DSC_0909.JPG"
position: [ 1.459674899942919, 42.359267830334325 ]
---

Edifici plurifamiliar entre mitgeres.

Consta d’una planta baixa i tres pisos. A la planta baixa hi ha un local amb una entrada de forma rectangular que ocupa 
gran part de l’ample de la façana per accedir al local de la planta baixa, i al seu costat esquerre s’hi troba l’entrada
al bloc de pisos, estreta i de forma rectangular. La primera planta presenta dues portes de forma rectangular que 
s’obren a una balconada amb barana de forja, que ocupa gairebé tota la amplada de la façana, i la segona i tercera planta
tenen un parell de finestres cadascuna, de format rectangular.

Cadascuna de les obertures de les plantes superiors esta emmarcada per una motllura llisa, i els contorns de la façana 
estan ressaltats amb motllures de perfil en forma de merlets. Totes les motllures actualment estan ressaltades amb un 
color marró fosc sobre una superfície clara.

Segons el projecte arquitectònic cadascun dels habitatges ocupa 145 metres quadrats. Cada habitatge consta de: rebedor,
sala d’estar, 4 habitacions, cuina, “office”, rebost, menjador, cambra de bany, armaris de paret, galeria coberta i un
pas de comunicació, tenint totes aquestes dependències de llum i ventilació directes a l’exterior. La descripció dels
acabats de la cuina es totalment coherent amb el moment en que es va fer el projecte, segons aquest la cuina tindrà 
cuina econòmica amb dipòsit bullidor i escalfador sifó per servir d’aigua calenta a la pica i lavabo. S’han disposat 
dos xemeneies, una a la sala d’estar i l’altra a la cuina.  Un indici de la seva antiguitat es que no preveu sistema 
de calefacció.

Aquest edifici va ser encomanat per Dolors Gaví Sicart, viuda de Carrera l’any 1951. És l'únic edifici dissenyat per 
Josep Brugal a la Seu d’Urgell situat al centre històric. Segons recull el projecte, va ser construït sobre un antic 
edifici en ruïnes. El local de la planta baixa va acollir durant un tems una bodega substituïda recentment per l’Ateneu
popular de la Seu d’Urgell. A la façana de Ca la Jardinera observem un sistema ornamental similar al que utilitza a 
Cal Molines, en aquest cas adaptat a un edifici plurifamiliar, amb motllures que ressalten la línia arquitectònica, 
amb la diferencia de que a Cal Molines les motllures són de granit ja que es una família més adinerada. 

---
layout: patrimoni-details
title: "VIVER DE TRUITES I HABILITACIÓ DEL RESTAURANT DE L'HOTEL NICE"
image: ""
position: [1.459674899942919, 42.359267830334325 ]
---
L’any següent del projecte anterior, quan el propietari va decidir convertir-lo en un hotel, va encomanar a Josep Brugal un projecte complementari per habilitar la planta baixa com a restaurant i construir un viver de truites al celler. Les truites s’havien posat de moda en aquell moment com a plat característic de la cuina de muntanya, molt apreciades per un turisme que començava a freqüentar al Pirineu. 

Segons el projecte arquitectònic, el soterrani de l’hotel s’havia de destinar a magatzem i havia de tenir accés per una escala situada sota de la del actual edifici. En una part d’aquest soterrani, s’havia de construir el viver de truites, que pogués ser visible des de la planta baixa i a traves d’un vidre. El viver havia de reunir totes les condicions necessàries i higièniques exigides per aquest tipus d’instal·lacions, i s’havia previst que l’alimentació d’aigua fos procedent de la sèquia que passava per davant del local, i que alimentava el rec de l’actual passeig Joan Brudieu. Per això calia desviar l’aigua de la sèquia, i portar-la fins al viver. 
